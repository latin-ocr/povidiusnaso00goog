TRISTIUM

Qui modo de multis unus et alter erant.
Uxor amans flentem flens acrius ipsa tenebat,

Imbre per indignas usque cadente genas.
Nata procul Libyeis aberat diversa sub oris,
20 Nec poterat fati certior esse mci.
Quocumque aspiceres, luctus gemitusque sonabant,
Forma'que non taciti funeris intus erat.
Femina virque meo, pueri quoque funere maerent:
Inque domo lacrimas angulus omnis habet.
25 silicet exemplis in parvo grandibus uti,
Haec iacies Troiae, cum caperetur, erat.
Iamque quiescebant voces hominumque canumque,
Lunaque nocturnos alta regebat equos.
Hanc ego suspiciens et ab hac capitolia cerneus,
30 Quae nostro frustra iuncta fuere lari,
“Numina vicinis habitantia sedibus, inquam
Iamque oculis numquam templa videnda meis,
Dique relinquendi, quos urbs tenet alta Quirini,
Este salutati tempus in omne mihi!
35 Et quamquam sero elipeum post vulnera sumo,
Attamen nanc odiis exonerate fugam,
Caelestique viro, quis me deceperit error,
Dicite. pro culpa ne scelus esse putet.
Ut quod vos scitis, poenae quaque sentiat auctor,
40 Placato passum non miser esse deo?
Hac prece adoravi superos ego. pluribus uxor,
singultu medios impediente sonos.
Illa etiam ante lares passis prostrata capillis
Contigit extinctos ore tremente iocos,
45 Multaque in adversos effudit verba penates
Pro deplorato non valitura viro.
Iamque morae spatium nox praecipitata negabat,
Versaque ab axe suo Parrhasis arctos erat.
Quid iacerem? blando patriae retinebar amores
50 Ultima sed iussae nox erat illa fugae.
A! quotiens aliquo dixi properante ‘Quid urgueat
Vei quo festines ire, vel unde, videt’
A! quotiens certam me sum mentitus habere

 

